---
layout: post
date: 2017-08-18 13:08
thumbnail: /img\image4522.png
title: Van Chinees-sprekend coördinator naar digitale vernieuwer (jg. 1, afl. 3)
published: true
---

Ik ben Charlotte, 31. Ik hou van reizen, koken, lekker eten, wijn, en vooral ook van contact met “anderen”. Ik studeerde Sinologie en heb een master Culturele Studies. Vandaag help ik organisaties met duurzame groei en modernisering.

<img class="img-responsive" style="float: left;margin:0 20px 10px 0" src="/img\image4522.png">

**Wat is je WerkBaAr verhaal?**

Mijn carrièrepad is divers en weerspiegelt mijn vele interesses. Ik ben dan ook van werk veranderd telkens wanneer ik aanvoelde dat mijn rol te eenzijdig werd en de ontwikkelingsmogelijkheden in die rol mij niet meer voldoende konden motiveren.

Ik startte als coördinator van evenementen en tentoonstellingen, belandde ik via via bij organisaties gericht op gendergelijkheid en een beter begrip van menselijk handelen in de maatschappij en binnen bedrijven en behoor ik momenteel tot een team dat complexe organisaties helpt met vernieuwingsprojecten. In die laatste rol steun ik echt op mijn sterktes: mijn IT-kennis en organisatietalent, mijn feeling voor netwerken en mijn ervaring in het uitbouwen van digitale netwerkplatformen.

<br>

**Ten volle en met zin en passie werken vanuit je talenten, dat is ....**

… werk doen dat je zo graag doet dat je nooit echt het gevoel hebt dat je “moet” gaan werken. Het betekent bewust gaan werken: werk zien als iets dat je “mag” doen voor jezelf, je naasten, en als een doel binnen een groter geheel. Zo bekeken, geeft “werken” je een bestaansreden. Die idee haal ik niet alleen bij Confucius, maar zeker ook bij de Okiwinezen, een Japans volk dat de oudste en de gezondste mensen telt. Voor de Okiwinezen draait het leven om *ikigai*: *iki* staat voor “leven”, *gai* voor “waarde”. Vrij vertaald betekent *ikigai* dus “bestaansreden”. In alles wat de Okiwinezen doen – ook hun werk – streven ze naar een innige relatie met hun doel, hun “waarom”, hun passie of dat waar hun hart werkelijk warm voor voor loopt.

In elke job die ik doe, vind ik het persoonlijk bovendien belangrijk te worden beoordeeld op resultaten eerder dan op werkuren en om zowel professioneel als privé te worden gesteund door mijn directe omgeving.

**Wat waren je eerste stappen?**

Ik ben nooit zomaar onbezonnen van job veranderd en heb dan ook nooit zelf ‘naakt’ ontslag genomen. Elke switch was goed doordacht en meestal op aanraden van collega’s en externe partners. Bij elke switch kon ik rekenen op steun en tips vanuit mijn eigen netwerk, naast de informatie en begeleiding die ik vond bij “conventionele” kanalen voor arbeidsbemiddeling.

**Ervaringen en tips die ik met andere ondernemende talentbieders wil delen ...**

Werk aan goede relaties. Iedereen met wie je in contact komt - uit welke hoek ook – kan iets betekenen voor jou. Wil je van job veranderen of iets anders doen in je huidige job, laat je dan adviseren door HR professionals, of je nu later met hen in zee gaat of niet.

Volhard. Zet je zoekproces naar een job die je met passie kan doen door, ondanks je twijfels en onzekerheden. Volharding kan soms het meeste opbrengen. Maar communiceer vooral ook over je twijfels en onzekerheden.  Vroeger zat ik vaak in met de mogelijke reactie van mijn huidige werkgever en anderen op mijn switch. Vandaag communiceer ik veel directer en opener over jobtwijfels. Dat helpt.
