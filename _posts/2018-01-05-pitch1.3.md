---
layout: post
category: Blog
date: 2018-01-05 12:34
thumbnail: /img\Doelwit - schiet raak.png
title: Neem je toehoorder in de kijker en pitch raak - 3 basisregels (afl. 1.3.)
description: WerkBaAr leert jou hoe jouw pitch in de lift krijgt.
published: true
author: Aline
---

Slechts [10 flitsende *pitch*-tips](http://werkbaar.net/blog/2017/12/01/pitch1.0/) en je zit in de lift! Dit keer houdt [WerkBaAr](http://werkbaar.net/#welkom) halt bij tip 3: **Stel je *pitch* inhoudelijk scherp en schiet raak**. Deze 3 basisregels garanderen je (inter)actie! Zie je de roos al?

<img alt="Pitch1.3." class="img-responsive" style="float: left;margin:0 20px 15px 0" src="/img\Doelwit - schiet raak 2.png">
<br>
Je mag je *pitch* dan [pittig hebben afgekruid](http://werkbaar.net/blog/2017/12/28/Pitch1.2.3/), kan je toehoorder je presentatie niet smaken, dan is je verhaal uit. Schotel je toehoorder niet zomaar wat voor. Kijk hem recht in de ogen, tast zijn smaakpapillen af, stel je kruiding bij. Serveer wat je toehoorder proeven wil! Presenteer hem een [sappig midden](http://werkbaar.net/blog/2017/12/22/Pitch1.2.2/); geen overladen bord. Zo simpel, maar zo cruciaal!

<br><br>
**1. Jouw toehoorder als mikpunt** 

Vertel niet eender wat. Denk na over de boodschap die moet blijven hangen. Schiet geen losse flodders af. Pas je *pitch*-houding aan, kies je kogels goed en schiet raak. 

***1) Hoe krijg je je toehoorder in de kijker?***

<img alt="Pitch1.3." class="img-responsive" style="float: left;margin:0 20px 15px 0" src="/img\Verrekijker - vizier, blik scherp.png">
Breng je toehoorder in beeld. Wie staat er tegenover jou? Wat is jullie relatie? Eerste kennismaking of oude bekenden? Welke rol of functie vervult je toehoorder? Wat zijn jullie raakvlakken? Waarom zou je verhaal hem ook maar iets boeien? Hoe kan jij inspelen op wat hij zoekt, wenst, nodig heeft of op wat hem een goed gevoel bezorgt of van zorgen bevrijdt? 

*Pitch* je tegenover iemand die je al wat kent of eerder zag, dan ken je de meeste antwoorden al en kan je [gericht en in de *jij-vorm* *pitchen*](http://werkbaar.net/blog/2017/12/08/Pitch1.1/). Het loont in dat geval ook de moeite om je *pitch* te starten met een feit of weetje dat je met hem deelt of van hem vernam. Kruip je meteen in de persoon van je toehoorder, dan kom je verrassend uit de hoek en toon je direct interesse. Dat bespraken we [eerder](http://werkbaar.net/blog/2017/12/14/pitch1.2.1/).

*Zo merk ik, [Aline](http://werkbaar.net/#gastvrouw) van [WerkBaAr](http://werkbaar.net/#welkom), hoe jij mijn [blog](http://werkbaar.net/blog/) met pitch-tips volgt. Pitchen interesseert jou en ik wil weten waarom. Zit je rond dit thema met vragen of wil je jouw pitch verfijnen, dan begeleid ik je daarbij. Jouw pitch uittesten op anderen? Dat kan in de [workshop “pitch jezelf de hoogte in”](https://www.facebook.com/events/2070502516513400/). [Op 18 januari organiseer ik er een in Antwerpen](https://www.eventbrite.co.uk/e/co-searching-antwerpen-pitch-jezelf-de-hoogte-in-tickets-41624179040). Welkom!*

Ken je jouw toehoorder nog niet (of veel te weinig), maak dan eerst verbinding met hem. Stel hem vragen – *als dat past* – en luister vooral naar wat hij deelt met jou, zowel verbaal als via zijn houding en lichaamstaal. Let aandachtig op wat je toehoorder weggeeft, observeer hem en ga met wat hij zegt en doet meteen aan de slag in je *pitch*. Het geeft jou niet alleen een direct aangrijpingspunt. Het bevestigt ook je interesse in hem en garandeert je interactie. Net die interesse en interactie zorgen ervoor dat je toehoorder het contact met jou voortzet (of dat hij jouw naam doorspeelt). 

Bijvoorbeeld: *Valt het u op dat het op de arbeidsmarkt en in ondernemerskringen cruciaal is om jezelf op erg korte tijd krachtig voor te stellen? “Time is money” speelt door op job interviews, events of meetings met key-investeerders en klanten. [WerkBaAr](http://werkbaar.net/#welkom) speelt daarop in met de workshops en individuele trainingen die zij organiseren. Vraagt u zich af hoe u zichzelf de hoogte in kan pitchen en zoekt u daarbij begeleiding, bekijk dan het [menu](http://werkbaar.net/#kaart) of [vraag](http://werkbaar.net/#contact) raak.*

***2) Wat als er meerdere toehoorders zijn?***

<img alt="Pitch1.3." class="img-responsive" style="float: right;margin:0 20px 15px 0" src="/img\Prooi (arend-konijn).png">
*Pitch* je voor meerdere personen, selecteer dan de personen die er toe doen voor jou. Pak het strategisch aan. Schiet niet op eender welke ‘prooi’ die je *pitch*-pad kruist. *Pitch* scherp en richt je op jouw ideale klant, investeerder of opdrachtgever. Viseer je op zijn interesses en behoeften. Richt je toon en eventuele vraagstelling direct op hem en laat je minder opjagen door andere toehoorders – *zonder hen te vergeten natuurlijk*. 

*Ben jij een van de 83% [pittige ondernemers](http://werkbaar.net/#gasten) die er om welke reden ook moeite mee heeft om zijn ambities en projecten uit te drukken op papier of in persoon? Trek naar [WerkBaAr](http://werkbaar.net/#welkom). Daar zet [Aline](http://werkbaar.net/#gastvrouw) haar schrijf- en spreektalent in voor jou en je onderneming. Ze staat je bij als copywriter en als communicatiecoach. Zo schrijf en praat jij – ja, JIJ - met de juiste taal en technieken jouw onderneming groot.*

**2. Voeten stevig op je vertrekpunt**

*Prio 1*: je toehoorder als mikpunt stellen. Doe je dat niet, dan raast de kern van je verhaal aan hem voorbij. 

<img alt="Pitch1.3." class="img-responsive" style="float: left;margin:0 20px 15px 0" src="/img\Beide voeten op vertrekpunt - startblok.png">
*Prio 2*: je start voorbereiden. Zet beide voeten stevig op je vertrekpunt en stel van daaruit de lijn met je toehoorder scherp. Vuur af wat JIJ met je *pitch* viseert en werk daar [gericht](http://werkbaar.net/blog/2017/12/14/pitch1.2.1/) naartoe. Wat wil je voor wie betekenen en waarom? 

Voor WerkBaAr zit die waarom hierin: *[WerkBaAr](http://werkbaar.net/#welkom) spoort [ondernemend talent](http://werkbaar.net/#gasten) aan om hun passies en ambities uit te drukken, zowel op papier als in persoon. [Aline](http://werkbaar.net/#gastvrouw) helpt hen daarbij als copywriter en communicatiecoach. Zo maakt zij met haar schrijf- en spreektalent zelf ook haar droom waar. Benieuwd hoe? Lees haar [blog](http://werkbaar.net/blog/) of [vraag het haar](http://werkbaar.net/#contact).*

**3. Continue boomerang-beweging** 

Blijf niet steken in je persoonlijke motivatie en passie. Koppel jouw waarom aan de noden en interesses van je toehoorder. Hij blijft je centrale mikpunt, je *prio 1*. 

<img alt="Pitch1.3." class="img-responsive" style="float: right;margin:0 20px 15px 0" src="/img\Boomerang.png">
Creëer een continue boomerang-beweging tussen regel 1 en regel 2 – dat is basisregel 3. Treed naar binnen om weer naar buiten te treden. Hoe is jouw waarom voor je toehoorder van belang? Aandacht voor wat je toehoorder zoekt of aanbelangt, is en blijft cruciaal: zonder hem *pitch* je tegen de muren en gaat ook jouw motivatie en passie verloren. WerkBaAr vertelde je al hoe je vanuit je waarom [gericht *pitcht*]((http://werkbaar.net/blog/2017/12/08/Pitch1.1/)). 

Beoordeel zelf dit samenvattend voorbeeld:

*Ik ben [Aline](http://werkbaar.net/#gastvrouw) van [WerkBaAr](http://werkbaar.net/#welkom), copywriter en communicatiecoach voor een [ondernemend talent](http://werkbaar.net/#gasten), zoals jij, dat [alle pitch-tips](http://werkbaar.net/blog/2017/12/01/pitch1.0/) volgt. Vanuit mijn passie voor taal en een overvloed aan schrijfkriebels zet ik jouw onderneming op de kaart met pittige webteksten. Zo bespaar ik je van schrijfangsten, win ik tijd voor jou en bezorg ik je website warme leads. Met sappige technieken en vanuit mijn netwerktalent leer ik je ook hoe je jouw ideale klant voor jou kan winnen. Overtuigd? [Contacteer me](http://werkbaar.net/#contact) en reserveer je plek ik WerkBaAr!*

Wat denk je? *Pitch* in de roos? Dan moet je dit voorbeeld zeker overnemen of deze blogtekst delen...

Of klinkt het allemaal wat cliché of beladen met specialistentaal? Dan schaven we bij. Clichés en vaktermen maken je *pitch* te wollig of te zwaar. Beter mijden dus… maar dat is voor volgende keer!

<img alt="Pitch1.3." class="img-responsive" style="float: middle;margin:0 20px 15px 0" src="/img\In de roos.png">

<br><br><br><br><br><br><br><br>
