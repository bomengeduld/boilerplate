---
layout: post
category: Blog
date: 2017-12-08 12:34
thumbnail: /img\image-2017-12-08 (1).jpg
title: Pitchen vergt focus (afl. 1.1.)
description: WerkBaAr leert jou hoe jouw pitch in de lift krijgt.
published: true
author: Aline
---

In de vorige blog gaf WerkBaAr 10 flitsende *pitch*-tips. De aftrap is gegeven. Het *pitch*-veld ligt klaar. 
<img alt="Pitch1.1." class="img-responsive" style="float: left;margin:0 20px 15px 0" src="/img\image-2017-12-09 (3).png">

WerkBaAr geeft je in deze blogreeks nog tien pittige voorzetten. Zet je schrap en dan scoren maar. 

In deze blog houdt WerkBaAr halt bij de eerste tip: **Wek nieuwsgierigheid en focus daarop – *meer niet*.**

<br><br>
<img alt="Pitch1.1." class="img-responsive" style="float: right;margin:0 20px 15px 0" src="/img\image-2017-12-09 (1).png">
<br><br>

Terug naar waar we waren geland: op dat netwerk*event*, die jobbeurs of temidden je nieuwe buren. 

Daar sta je, terwijl de *“vertel wat over jezelf”*-vraag bonkend in je achterhoofd nazindert. Je wil een goede indruk maken, maar die kans krijg je maar een keer. Je moet dus pittig antwoorden. Tijd om je hele verhaal te vertellen, krijg je bij een *pitch* niet. Aan jou om extra spreektijd te veroveren en dat op *één twee drie*. Hoe doe je dat nu?

<br>
<img alt="Pitch1.1." class="img-responsive" style="float: left;margin:0 20px 15px 0" src="/img\image-2017-12-09 (2).png">
**Zet je schrap om op te stijgen** 

*Begin niet te lopen als je nog niet kan gaan.* Dat geldt ook voor *pitchen*. Claim jezelf nog niet te veel spreektijd toe wanneer je jouw toehoorder nog niet kon overtuigen om tijd en aandacht in jou te investeren. 

In de korte tijdspanne die je krijgt, moet je intrigerend antwoorden. Je moet een antwoord geven dat jouw toehoorder doet nadenken, nieuwsgierig maakt en aanzet om door te vragen. Prikkel! Geef je toehoorder goesting naar meer …

Presenteer je als iemand met een bijzondere waarde, maar dring jezelf nog niet op als “van belang”. Zie je *pitch* als een middel om tijd en aandacht te winnen; niet als een middel om je toehoorder direct voor jou of jouw onderneming te winnen. Probeer je lanceringsbaan uit te breiden om dan op het juiste opstijgpunt een vliegende start te nemen. En dat vergt focus.  

<img alt="Pitch1.1." class="img-responsive" style="float: left;margin:0 20px 15px 0" src="/img\image-2017-12-08 (4).jpg">
***Pitch* je naar de top. Verleid, zoals een goede reclamespot**

Vergelijk een *pitch* met reclame op tv. Zendtijd is duur en beperkt. Een reclamemaker moet in een flits de aandacht van een bepaalde doelgroep trekken en dat op een positieve wijze. Hij stelt de blik van potentiële klanten scherp – meer niet. Hij doet kijkers stilstaan en zet hen om zelf naar informatie over het gepromote product of de aangeboden dienst op zoek te gaan. Het product of de dienst zelf verkopen, doet hij niet. Dat doet de verkoper. Hij maakt wel de weg vrij naar de verkoper. Goede reclame prikkelt en zo doet het product zichzelf verkopen.

Bekijk bijvoorbeeld [deze spot](https://www.youtube.com/watch?v=RzqzxYZwJyc&feature=youtu.be). Leuk, toch? Het blijft hangen. Het vergroot de bekendheid van het gepromote merk en de kans dat potentiële klanten zich over het aangeboden product gaan informeren… ook al wordt dat product zelf pas helemaal op het einde in enkele, luttele seconden voorgesteld.

Een *pitch* werkt zoals reclame. Een goede *pitch* geeft je aanloopruimte om met volle focus in je verhaal te duiken om van dan af geleidelijk aan succes te boeken – wat voor “succes” je ook voor ogen hebt. [Hier](https://www.youtube.com/watch?v=_Aj5RgYpNNA&feature=youtu.be) vind je alvast enkele inspirerende opwarmertjes.

<img alt="Pitch1.1." class="img-responsive" style="float: right;margin:0 20px 15px 0" src="/img\image-2017-12-09.png">
**Struikel niet over horden** 

Pas op. Tijdens het *pitchen* - in aanloop naar je lanceringspunt - kom je verschillende horden tegen die je vaart verstoren. WerkBaAr waarschuwt je hier voor de meest voorkomende:

1)De horde van de algemeenheid

Met vage termen, holle woorden en algemeenheden trek je de aandacht niet. Blijf je drijven op de oppervlakte, dan riskeer je dat de toehoorder in gedachten verzinkt. Wees concreet over jouw activiteiten, jouw ambities en onderneming(en). 

<img alt="Pitch1.1." class="img-responsive" style="float: leftt;margin:0 20px 15px 0" src="/img\image-2017-12-08.jpg">
Prikkel je toehoorder met feiten of anekdotes. Focus eventueel op specifieke doelgroepen en benoem die dan.

Stel bijvoorbeeld niet: *“Hi. Ik ben Aline, copywriter en communicatiecoach bij WerkBaAr. Ik help mensen met ‘dingen’ op papier zetten en presenteren.”*

Zeg: *“Hi. Ik ben Aline. Vanuit WerkBaAr schrijf ik teksten voor onder meer websites en coach ik ondernemers om hun professionele projecten te verwoorden en te presenteren.”*

2) De horde van de details

Wijk uit voor de horde van de algemeenheid, maar struikel ook niet over de details. Wees concreet, maar verlies je niet in details. Houd je boodschap helder en kort. Spendeer je *pitch*-tijd efficiënt. Door de tijdsdruk kan je het je niet permitteren om je verhaal te lang te maken. Je kan bijvoorbeeld iets delen over je passie of motivatie, maar blijf bondig. 

Vermijd dit: *“Hallo. Ik ben Aline. Na een hele ontdekkingstocht als onderzoeker, HR-expert en advocate richtte ik WerkBaAr op. Dat deed ik vanuit mijn vaststelling dat nog te weinig mensen met passie en vanuit hun talent werken. Via WerkBaAr wil ik ondernemend talent aansporen om dat meer te doen door hun ‘werkdroom’ ten volle uit te drukken voor zichzelf en voor anderen. Met mijn schrijfkriebels en mijn spreektalent kan ik hen daarbij helpen. Daarom werk ik nu als zelfstandig copywriter en communicatiecoach.”*

Beperk je eerder tot dit: *“Hallo. Ik ben Aline, oprichter van WerkBaAr. Van daaruit begeleid ik ondernemers om hun professionele ambities en projecten uit te drukken in de juiste taal. Dat doe ik zowel op papier - als copywriter, als via gesproken woord – als communicatiecoach.”*

<img alt="Pitch1.1." class="img-responsive" style="float: right;margin:0 20px 15px 0" src="/img\image-2017-12-08 (3).jpg">
3) De horde van de algemeenheid

Blijf bondig, maar spring er tussenuit. Verschuil je niet achter veilige standaardantwoorden. Wees origineel en onderscheid je van de rest. Start met een krachtige en verrassende opener. Zorg ervoor dat jouw *pitch* je persoonlijkheid uitstraalt en benadruk zo je meerwaarde.

WerkBaAr komt op deze waarschuwing nog uitgebreider op terug in de volgende blogteksten. Bekijk intussen alvast dit *eigen* voorbeeld. Benieuwd naar jullie mening!

*“Hallo. We kennen elkaar al wat. Ik ben Aline, oprichter van WerkBaAr. Ben jij een van de 83% ondernemende talenten die er om welke reden ook moeite mee heeft om zijn professionele bezigheden en ambities uit te drukken? Wel, zucht dan niet langer, maar schuif aan bij WerkBaAr. Van daaruit zet ik mijn schrijf- en spreektalent in voor jou en jouw onderneming. Ik sta je bij als tekstverwerker (copywriter) en als communicatiecoach. Zo schrijf en praat jij met de juiste taal en technieken jouw onderneming groot.”*

Aan jou nu. Wat neem je mee van deze eerste tip? Ontwijkt jouw *pitch* de gevaarlijke hordes op je lanceringsbaan? Of, kan je nog wat extra opwarming gebruiken? Oefening baart kunst. Ga dus aan de slag met je eigen *pitch* en bouw die stap voor stap - blog per blog - verder op. Zo trekken we samen in rechte lijn naar je lanceringspunt…  

Wat dat precies betekent, lees je volgende week. Tot dan!

<img alt="Pitch1.1." class="img-responsive" style="float: right;margin:0 20px 15px 0" src="/img\swan-630142__340.jpg">





<br><br><br><br><br><br><br><br><br><br><br><br>








