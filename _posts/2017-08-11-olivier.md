---
layout: post
date: 2017-08-11 12:34
thumbnail: /img\image4512.png
title: Van eindwerk tot StartBloc (jg. 1, afl. 2)
published: true
---



Ik ben Olivier, 23 jaar. Gepassioneerd door de Antwerpse Start-up scene! Ik duik graag en ben een echte dierenvriend. Ik woon in ’t Stad, waar je me wel eens in een cafeetje treft. Tot juni was ik nog student Internationaal Ondernemen aan de KdG. Die opleiding wist ik af te ronden met de oprichting van Startbloc. StartBloc is een voordelige coworking space in hartje Antwerpen, gebouwd voor starters.

<img class="img-responsive" style="float: left;margin:0 20px 15px 0" src="/img\image4512.png">

**Wat is je WerkBaAr verhaal?**

Als afstudeerproject kreeg ik de keuze: of een project uitvoeren voor een buitenlands bedrijf, of een eigen onderneming opstarten. Die keuze was snel gemaakt: mijn eigen onderneming. Zo kon ik mijn ondernemingsdroom waarmaken.  Zodra ik wist dat ik met startende ondernemers wilde werken en ik - na tal van interviews - ook inzicht had gekregen in hun concrete noden, vond ik drie complementaire partners met wie ik een team kon vormen.

Via Startbloc bieden we startende ondernemers een werkplek en verenigen we ze tegelijk rond hun gezamenlijke interesse in “ondernemerschap”. Dankzij Startbloc behoren ze tot “een groep” waarbinnen ze kunnen netwerken, vragen stellen of gewoon een babbel doen.

<br>

**Ten volle en met zin en passie werken vanuit je talenten, dat is ....**

Voor mij gaat werken en passie hand in hand. Je wordt pas goed in iets als je het ontzettend graag doet. Dan kost het geen energie of moeite om ermee bezig te zijn waardoor je heel snel nieuwe vaardigheden en talenten kan ontdekken en verbeteren.

Voor mij draait het leven niet om rijkdom en weelde, maar om passie. Ik ben dan ook blij dat ik een passie voor ondernemerschap meekreeg en dat ik die passie nu ook actief uitdraag.

**Wat waren je eerste stappen?**

Het startte voor mij met een constante zoektocht naar mezelf: mijn eigen interesses en passies “vinden”. Eens ik die wist, waren alle verdere beslissingen niet zo moeilijk meer.

Ik kreeg ook enkele mooie kansen die ik met beide handen heb gegrepen. Ik denk dan vooral aan de mogelijkheid om bij wijze van eindwerk Startbloc op te richten en om al een breed professioneel netwerk uit te bouwen binnen de studentenvereniging, alsook aan de VOKA-begeleiding die ik bij de opstart van Startbloc heb gekregen.

**Ervaringen en tips die ik met andere ondernemende talentbieders wil delen ...**

Ondernemerschap is nooit 100% zekerheid. De zorg en angst om te “falen”, is altijd aanwezig. Dat brengt regelmatig twijfels met zich mee. Maar bij die twijfels mag je niet te lang stilstaan. Je moet doorgaan en soms gewoon hopen op het beste om de stap in de duisternis te wagen. Ga voor wat je wil, vecht ervoor en wees niet snel tevreden met minder.

*Meer weten over Startbloc?*

Vind meer op [startbloc.nu](http://startbloc.nu/) of volg startbloc op [facebook](https://www.facebook.com/StartBlocNU/)
