---
layout: post
date: 2017-11-11 16:54
thumbnail: /img\16. Evi Van der Planken.jpg
title: Van advocatenbef naar eigen sjaalmerk (jg. 1, afl. 16)
description: Over hoe Evi sprong van een leven als advocate naar opzichter van een eigen sjaalmerk
published: true
author: Aline
---

Hi. Ik ben Evi. In een vorig leven was ik zelfstandig advocate. Vandaag voer ik het mandaat uit van districtvoorzitter te Berchem én amuseer ik me vooral als zaakvoerster van D’AUTAN. Met D’AUTAN lanceer ik een nieuw Belgisch merk dat de sjaal voluit op het voorplan brengt. In die laatste rol kan ik echt mijn creatieve prikkels kwijt – eindelijk! 

<img alt=”beschrijving” class="img-responsive" style="float: left;margin:0 20px 15px 0" src="/img\16. Evi Van der Planken.jpg">



**Mijn WerkBaAr verhaal?**

Tot voor kort werkte ik nog als advocate en dat deed ik graag. Maar in die job leek het wel of ik iets miste. Ik kon er mijn creatieve kant minder in kwijt. En zo, heel geleidelijk, begon mijn buikgevoel me professioneel een andere richting uit te duwen. 

Tot dat ene moment in Milaan, 2015. Ik herinner het me nog zoals gisteren. Ik was samen met een vriendin teruggekeerd naar de stad waar we destijds een jaar hadden gestudeerd. Het was zomaar een uitstapje en we hadden een goede tijd. Een echte trip tijdens dewelke je open babbelt over je dromen en wensen. En zo zaten we dan, vlakbij de Piazza del Duomo, met een heerlijke capuccino erbij, toen ik aan haar en eigenlijk ook vooral aan mezelf toegaf dat ik creatiever aan de slag wilde gaan. Ja, toen werd ik me er ten volle van bewust dat mijn buikgevoel wat anders wilde en dat het moment daar was om echt *out of the box* te springen. En zo heb ik ook de mentale klik gemaakt...

<img alt=”beschrijving” class="img-responsive" style="float: left;margin:0 20px 15px 0" src="/img\16. Evi Van der Planken.jpg">

Maar wat dan? Wel. Ik ben *een sjaalmadam*. Absolute fan van de sjaal. Ik vond het dan ook altijd jammer dat de sjaal vaak als iets bijkomstig bij een *outfit* wordt gedragen en verkocht. Voor mij geldt de omgekeerde redenering: de sjaal maakt je *outfit* juist. Een sjaal kan een *outfit* werkelijk naar een hoger niveau tillen als hij voluit wordt gedragen als een pronkstuk. Aan mij was dus de uitdaging om de sjaal op de markt te brengen als een *statement piece*. Met die idee ging ik aan de slag en zo lanceerde ik D’AUTAN. 

**Ten volle en met zin en passie werken vanuit je talenten, dat is ....**

… een avontuur beleven: vrijheid proeven en een andere wereld ontdekken. Het is jezelf zijn en in je werk al de facetten van je persoonlijkheid kwijt geraken. Passioneel werken heeft voor mij ook met variatie te maken, met niet altijd weer dezelfde hersenradartjes gebruiken. Je moet out of the box durven denken. Openstaan voor verrassingen. De zaken breder zien. Dat lukt me nu ook extra goed dankzij de combinatie van mijn rol als districtvoorzitter met mijn rol als zaakvoerster van D’AUTAN. Die combinatie maakt kruisbestuivingen mogelijk.

**Mijn traject en eerste stappen?**

Ik moest beginnen met de creatie van een eerste, concreet product. Dat was een zoektocht, een serieus leerproces met heel wat *ups and downs* – dat geef ik toe. Honderd zaken te doen: de juiste leveranciers vinden, de mogelijkheden van de stoffen ontdekken, meerdere variaties van druk uittesten, de creatie van *artwork*,…

Eens dat product er was, moest ik een merk uitwerken en als zodanig op de markt brengen. Dat vroeg vooral interne reflectie: Wat is het verhaal van D’AUTAN? Wat maakt D’AUTAN, als merk, zo eigen? Waar wil ik met het merk naartoe? Welke waarden zijn ermee verbonden? Al die antwoorden goot ik dan in een goed ondernemingsplan. 

Achteraf gezien, zou ik het omgekeerd aanpakken: eerst het ondernemingsplan opzetten en dan pas beginnen creëren. Gestructureerder beginnen dus, eerder dan ineens in iets vliegen. Bij mij is het meer organisch gegroeid. En ach, misschien is dat uiteindelijk ook niet slecht.

**Ervaringen en tips die ik met andere ondernemende talentbieders wil delen ...**

Praat met zoveel mogelijk mensen, zeker als je zoals mij in een geheel nieuwe wereld belandt. Alles was nieuw. Dat was niet gemakkelijk en dat remde mij soms ook af. Maar met de hulp van anderen, mijn diep geloof in mijn idee en mijn zin voor een nieuw avontuur kwam ik er.  Want, als je gelooft in jezelf en ten volle gaat voor het avontuur, dan kan je meer uit jezelf halen dan je voor mogelijk houdt. En dat gevoel, het gevoel dat je jezelf *strecht*, is fantastisch.

Evi verwelkomt je graag in haar pop-up in de Kloosterstraat 70 te Antwerpen. De pop-up loopt van 9 november tot 31 december 2017. De juiste dagen en uren van de pop-up vind je, samen met een voorsmaakje van wat D’AUTAN biedt, op deze pagina’s: 
[Website D'AUTAN](https://dautan.be/) - [Facebook D'AUTAN](https://www.facebook.com/notes/werkbaar/het-pittig-kopje-van-evi-van-advocatenbef-naar-eigen-sjaalmerk-jg-1-afl-16/546818822329538/) - [Instagram D'AUTAN](https://www.instagram.com/dautan_official/)
