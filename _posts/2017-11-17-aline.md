---
layout: post
date: 2017-11-17 12:34
thumbnail: /img\aline.jpg
title: Het pittig kopje van Aline. Herbekeken. Ik ben (gesprongen). En ik pen. Vertel me jouw verhaal. (jg. 1, afl. 17)
published: true
---

**Hallo.** We kwamen elkaar al [eerder](http://werkbaar.net/2017/08/04/aline/) tegen. Ik vertel je kort nog eens wie ik ben. Ik ben Aline. “Op papier” doctor arbeidsrecht; maar in *real life* vooral *storyteller* en verbinder. Vandaag vind je me aan het hoofd van “mijn” [WerkBaAr](http://werkbaar.net). Ik serveer er pittige diensten als copywriter en als communicatiecoach.

<img class="img-responsive" style="float: left;margin:0 20px 15px 0" src="/img\aline.jpg">

**Wat me drijft?**

Mensen, *ont-moet-ingen*, verbinding, verhalen. Ja, de kracht die daaruit voortkomt, doet me opveren. Dat gevoel kan je elke dag ervaren. Waar, wanneer en met wie ook.

Iedereen heeft wat te vertellen. Elke mens, iedere cultuur, elke generatie. Iedereen draagt een stuk van een grote puzzel. Ik pluis uit welke stukken er te ontdekken zijn en leg ze samen. Ik puzzel graag. Ik zoek verbinding in verhalen, tussen verhalen, tussen mensen en culturen.

Mijn pen is mijn trouwe metgezel. Met mijn pen schrijf ik op mijn [kladblok](https://alineskladblok.wordpress.com/). Met mijn pen maak ik het kleine groot en het grote klein. Puur en tegelijk pittig. Vanuit mijn eigen zijn, mijn *eigen-zinnig-heid*.

<br>

**Ik ben (gesprongen).**

Gesprongen uit de juristenwereld. Gesprongen uit een academisch bastion. Gesprongen uit een veilige, vergulde kooi. Ik kreeg de smaak te pakken om als ondernemer op pad te trekken. De smaak versterkte en veranderde al snel in een onweerstaanbare opborrelende goesting naar meer. Mijn nieuwsgierigheid naar mensen, naar hun persoonlijk verhaal werd te groot. Ik wilde meer met passie werken; vanuit mijn passie voor taal. Ik wilde ook *zin-nig* bezig zijn. Ik wilde de communicatieve en coachingvaardigheden die ik al inzette als vrijwilliger ook professioneel aanwenden. Ja, daarvoor moest ik een beetje *out of the box* denken. En ja, daarvoor moest ik ook anderen verder doen kijken dan mijn diploma en mijn werkverleden. Klopt, dat is verre van evident. Maar, ik ben. Ik ben vrij, verantwoordelijk en daarom vrolijk. Dat maakt me rijk en zeker – of toch net iets zekerder dan daarvoor.

<img class="img-responsive" style="float: right;margin:70px 40px 15px 40px" src="/img\boek1.jpg">
**Ik pen.**

Ja, ik ben zeker. Zeker met en dankzij mijn pen. Mijn pen ordent mijn gedachten. Mijn pen registreert mijn acties - *of soms net het gebrek daaraan*. Mijn pen verwoordt mijn gevoelens. Zo verbind ik rede, actie en emotie. Hoe die drie ook verschijnen, in welke mate of volgorde ook.

Ik pen. Pittig, puur. Voor, door en vooral dankzij mensen. Zowel op mijn [persoonlijke kladblok](https://alineskladblok.wordpress.com/) als wanneer ik me in “mijn” [WerkBaAr](http://werkbaar.net) als copywriter profileer. Als copywriter focus ik me op KMO’s en starters, omdat ik als kleine ondernemer nu zelf dichter bij hen sta. Ik begrijp hun zorgen en onzekerheden. Met mijn pen en een stevig stel oren vat ik hun wat, hun hoe en waarom. Met mijn mond en mijn coachingvaardigheden help ik hen hun verhaal te presenteren. Ik maak hun verhaal WerkBaAr. Zij maken het waar!

<img class="img-responsive" style="float: left;margin:0 40px 15px 20px" src="/img\boek2.jpg">
**En jij?**

Mijn verhaal wordt rijker door het jouwe. Jouw verhaal maakt mijn WerkBaAr groot. En zo maak jij mijn werkdroom mee waar. Zo geeft jouw verhaal zin aan mijn zijn. Vertel me dus jouw verhaal.

Deel met mij de punten die jouw verhaal met mij verbinden. Betover me met je werkdroom. Inspireer me met je project. Verbluf me met jouw passies, ambitie en talent. Ik tover jouw verhaal om tot een pittig kopje dat ten volle wordt gesmaakt. Dan ontwaak je op een dag als topsuggestie in de *Gouden Gids*.



*Voor meer informatie over mijn bezigheden als copywriter of als communicatiecoach kan je terecht op de* [Website](http://werkbaar.net) *van WerkBaAr of per email (aline@werkbaar.net).*

*Meer van mijn pennestreken kan je lezen op* [Alines kladblok](https://alineskladblok.wordpress.com/).
