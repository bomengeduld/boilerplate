---
layout: post
category: Blog
date: 2018-01-26 12:34
thumbnail: /img\Pow - punch - pitch tips - WerkBaAr.jpg
title: Pitch met punch - 4 pittige tips (afl. 1.6.)
description: WerkBaAr leert jou hoe jouw pitch in de lift krijgt.
published: true
author: Aline
---

Je hebt al veel [flitsende pitch-tips](http://werkbaar.net/blog/2017/12/01/pitch1.0/) verwerkt. In deze aflevering deelt WerkBaAr jou nummer 6: wees origineel, pittig en apart! Klaar voor een frisse start? POW luid en vlieg vooruit! Voluit!

<img alt="Pitch1.6." class="img-responsive" style="float: left;margin:0 20px 15px 0" src="/img\Pow - punch - pitch tips - WerkBaAr.jpg">
<br>
[Je bracht je *pitch* tot leven](http://werkbaar.net/blog/2018/01/18/Pitch1.5/), sleepte je toehoorder in je verhaal, zette hem in beweging. Voeg nu bij je *pitch* een portie pit en zet je als unieke mix op de kaart! Hier krijg je 4 sappige suggesties om dat te doen: 

**1. Kom origineel uit de hoek**

<img alt="Pitch1.6." class="img-responsive" style="float: right;margin:0 20px 15px 0" src="/img\Think outside the box - pitch tips - WerkBaAr.jpg">
Die [sprankelende starter](http://werkbaar.net/blog/2017/12/14/pitch1.2.1/) heb je om je *pitch* pittig in te zetten. Tijd voor originele accenten. Tal van opties: een originele taal, een aparte presentatievorm, een minder alledaagse (maar toch gepaste) houding of *gadgets*. *Think out of the box*. Alles kan, alles mag … als het maar bij jouw persoonlijkheid past. Blijf bij je *origine*! Dat is de kern van *origin(e)aliteit*! 

Speel met taal, experimenteer met stijlfiguren, rijm of verrijk je woordenschat met synoniemen. Blijf wel [gefocust](http://werkbaar.net/blog/2017/12/08/Pitch1.1/) en [houd je toehoorder strak in het vizier](http://werkbaar.net/blog/2018/01/05/pitch1.3/). [Volgt hij je ritme?](http://werkbaar.net/blog/2018/01/18/Pitch1.5/) Doe de “check”-test! En doseer - *tenzij jij je als [kampioen talenkennis](https://onzetaal.nl/nieuws-en-dossiers/dossiers/taalrecords/de-wereldkampioen-talenkennis) presenteert* ;-)

Doordenk je presentatievorm. Kies je een “*pitch* natuur” of één met toeters & bellen? Soms helpen hulpmiddelen, zoals een pakkende *power point* of [verrassende poster](http://www.radijsontwerp.nl/wp-content/uploads/2017/07/Poster-Essay_v3.2.pdf). Promoot je een product of dienst? Speel daar op in. [*Pitch* met *gadgets*](https://www.youtube.com/watch?v=LXA3ZBfs8EI&feature=youtu.be) en trek aandacht. Neem het product mee dat je *pitcht* of val op met voorwerpen die je dienst kenmerken. [Een kok](https://www.youtube.com/watch?v=CrvLfZIom7g&feature=youtu.be) kan bijvoorbeeld met zijn potten en pannen spelen. Werd jouw hobby je beroep? Maak het concreet, [tover met beeld](https://vimeo.com/196333438). Specifiek talent? Verwerk het in je presentatievorm (als dat kan)! Een komische kop? Overweeg een sappige *sketch*. Sterk met pen en papier? Schrijf dé perfecte *paper pitch*. Expert in animatie? *Punch* je omhoog met een [video](https://www.youtube.com/watch?v=qw5RHs5QNxA&feature=youtu.be).  

**2. Voeg passie toe voor extra *schwung***

<img alt="Pitch1.6." class="img-responsive" style="float: left;margin:0 20px 15px 0" src="/img\Schwung - pitch tips - WerkBaAr.jpg">
[Een “vlotte” *pitch* blijft in het ritme](http://werkbaar.net/blog/2018/01/18/Pitch1.5/). Een “pittige” *pitch* bruist van passie en doet je toehoorder meeswingen doorheen je verhaal. Trek je toehoorder tegen je aan. Maak het persoonlijk – *maar [niet té](https://www.youtube.com/watch?v=mqvvCySP148&feature=youtu.be) natuurlijk*. Benadruk waarom jij doet wat je doet. Je ervaring is je troef.

*“Ik ben [Aline](http://werkbaar.net/#gastvrouw). Schrijven en spreken is mijn ding. Ik sta op met schrijfkriebels, trek door de wereld van de taal en ga slapen met honderden impressies en verhalen. Waar ik ook ben - onder vrienden, binnen een professioneel kader of in vrijwilligerskring - mijn pen en mond reizen mee. Ik geef er tijd en aandacht aan. Maar, tijd en aandacht heeft niet iedereen, net zo min als inspiratie. Herkenbaar? Worstel je met je motivatie om pen en papier vast te grijpen of luidop te spreken? Ga naar [WerkBaAr](http://werkbaar.net/#welkom). Daar ga ik vol passie voor jouw onderneming. Ik sta je bij [als copywriter en als communicatiecoach](http://werkbaar.net/#kaart). Zo schrijf en spreek jij met de juiste taal en techniek jouw onderneming de hoogte in.”*

**3. Snuifje humor voor extra vinnigheid** 

<img alt="Pitch1.6." class="img-responsive" style="float: right;margin:0 20px 15px 0" src="/img\crab - I pinch (Second Life Marketplace.com) - Pitch tips - WerkBaAr.jpg">
Humor heeft tal van voordelen. Het schept een luchtige sfeer en fleurt je *pitch* op. Het stelt je toehoorder op het gemak en helpt jou het belang van je *pitch* te relativeren. Het geeft je een enthousiaste uitstraling en kan een complex verhaal eenvoudiger maken. Humor werkt als leermiddel en houdt de aandacht van je toehoorder strak. Lokt je *pitch* zijn (glim)lach uit, dan heeft hij iets ingezien en is die lach zijn spontane reactie daarop. Reken er maar op dat je positief blijft hangen. 

Let op! Gebruik enkel humor als dat bij jou, de context én je doelgroep past en denk ruimer dan de klassieke grap. Geen moppentapper? Wat dacht je van een spitsvondige foto of video? Of smijt er [een muzikale noot](https://youtu.be/Z-a6DAgTaTo) tussen. Is de context daarvoor te zakelijk? Experimenteer met ironie of scoor met een verrassende vergelijking. Kan je toehoorder een verhaaltje smaken? Verlekker hem met een [smeuïge anekdote](https://www.youtube.com/watch?v=mDgvMhcsMig&feature=youtu.be). MAAR: overdrijf niet! Mix niet alle vormen en beperk je tot enkele aanstekelijke voorbeelden. Een snuifje *suffit – anders “snies” je je toehoorder kwijt*. 

**4. Zet non-verbale communicatie in**

<img alt="Pitch1.6." class="img-responsive" style="float: left;margin:0 20px 15px 0" src="/img\communicatie - fokke en sukke -pitchtips WerkBaAr.jpg">
Beweeg! Benut je lichaam. Connecteer met je toehoorder. Spreek met gebaren – *als [friends](https://www.youtube.com/watch?v=c3WWTaxgFj4&feature=youtu.be)* :-) Let niet enkel op wat je zegt of op de stijl, toon en middelen waarmee je dat doet. Besteed aandacht en zorg aan je houding, uitstraling en lichaamstaal. Voeg de daad bij het woord. Overtuigend overkomen? Sta er zelfzeker bij. Moet jouw verhaal bijblijven? Breng je *pitch* krachtig met gebaren. Leg oogcontact of [inspireer met je handen](https://youtu.be/YtD5m4xzNZo). Lok reactie uit van je toehoorder.

Geïnspireerd? Dan schudden we elkaar de hand en wuiven we je even uit. Zelfverzekerd en origineel voort nu … tot volgende keer!

<img alt="Pitch1.6." class="img-responsive" style="float: middle;margin:0 20px 15px 0" src="/img\See you later alligator - gif - pitch tips - WerkBaAr.jpg">
<br><br>
