---
layout: post
category: Blog
date: 2017-12-28 12:34
thumbnail: /img\Volgende stap (Loesje.nl) - kleiner.png
title: Sluit je pitch pittig af (afl. 1.5.)
description: WerkBaAr leert jou hoe jouw pitch in de lift krijgt.
published: true
author: Aline
---

Dat [sappig midden](http://werkbaar.net/blog/2017/12/22/Pitch1.2.2/) begint te zakken. Je toehoorder kan je schotel wel smaken. Tijd voor een volgende stap. Met tip 5 zijn we halfweg in [de reeks met 10  *pitch*-tips](http://werkbaar.net/blog/2017/12/01/pitch1.0/): ** Sluit je *pitch* pittig af**. Klaar om af te kruiden?

<img alt="Pitch1.5." class="img-responsive" style="float: left;margin:0 20px 15px 0" src="/img\Volgende stap (Loesje.nl) - kleiner.png">

**Een krachtige nasmaak**

Afkruiden is belangrijk. Het geeft jouw verhaal net dat tikje extra karakter, waardoor het langer blijft hangen. 
Ga voor een prikkelende laatste zin. Eén die krachtig afsmaakt en vraagt naar meer... 

<img alt="Pitch1.5." class="img-responsive" style="float: right;margin:0 20px 15px 0" src="/img\Kom gerust lenen (loesje).jpg">
Vergeet het doel niet van je *pitch*. Grijp de kans om nog eens te benadrukken wat je zoekt of waarom JIJ net voor je toehoorder belangrijk bent.

En houd de communicatie gaande, want je wil dat je toehoorder terugkeert. Wees wel zeker dat hij weet waarheen: deel hem jouw contactgegevens. 

**Tips om extra af te kruiden**

WerkBaAr geeft je wat tips om jouw presentatie extra af te kruiden. Je kan er meerdere combineren. Welke hangt af van het doel van je *pitch*, van je persoonlijkheid en van diegene tegenover jou.

***1) Selecteer je kruiden en doseer***

<img alt="Pitch1.5." class="img-responsive" style="float: right;margin:0 20px 15px 0" src="/img\Te veel abstract (loesje).png">
[*Pitch* gefocust](http://werkbaar.net/blog/2017/12/08/Pitch1.1/) tot de laatste seconde. *Pitch* je met de bedoeling iets van je toehoorder te bekomen, maak dan specifiek en meetbaar wat precies. Hoe concreter en selectiever je vraag, hoe minder vrijblijvend en hoe bereikbaarder. Het doet je toehoorder met een klare kijk van tafel gaan (en doet jou minder hongerig overkomen).

Sta je bijvoorbeeld oog in oog met een belangrijke investeerder bij wie je middelen zoekt, presenteer dan een duidelijke kaart. We doen het voor: *“WerkBaAr loopt goed. Daarom gaan we de komende drie maanden onze trainingen uitbouwen en versterken met modernere tools en met gratis lesmateriaal. We zoeken daarvoor nog 1500 € extra kapitaal.”*

***2) Kruid bij met een knallend slotargument***

<img alt="Pitch1.5." class="img-responsive" style="float: left;margin:0 20px 15px 0" src="/img\Ik kan alles - diploma (Loesje.nl).png">
Wil je jouw toehoorder ervan overtuigen dat jij wat kan betekenen voor hem, eindig dan met een pittige afsluiter. Rond af met een sterk argument dat hem met een positieve indruk achterlaat. 

Gebruik daarbij de kennis die je (voor of) tijdens je *pitch* over hem hebt opgedaan. Speel - waar je kan – zeker ook je drijfveer, je talenten of je kenmerkende eigenschappen uit. Benadruk je meerwaarde. Straal zelfvertrouwen uit *- later meer daarover!* 

Zit je bijvoorbeeld aan tafel met de baas van jouw droombedrijf, wetende dat hij iemand zoekt met jouw profiel, benader hem dan zo: *“U zoekt een bekwame boekhouder. Juist? Wel, leg mijn nauwgezette en betrouwbare aard naast mijn neus voor zaken, voeg daarbij een dosis passie en u vindt in mij dé persoon om uw financiën overzichtelijk te houden.”* 

Of neem dit voorbeeld: *“Zoek jij een creatieve copywriter? [Mijn collectie pittige kopjes](http://werkbaar.net/blog/) laat je alvast proeven hoe ik, [Aline](http://werkbaar.net/#gastvrouw), jouw verhaal op een persoonlijke en plezante wijze doe afsmaken.”*

***3) Zorg voor een lekker lichte toets***

<img alt="Pitch1.5." class="img-responsive" style="float: right;margin:0 20px 15px 0" src="/img\Druk druk druk (loesje).jpg">
Blijf *pitchen*. Begin geen monoloog. Verleid, maar vermijd dat jouw toehoorder een punthoofd krijgt. Was jouw “sappige midden” geladen, neem dan zeker op het eind van je *pitch* wat druk van de ketel. Dat kan op verschillende manieren, zoals met een grapje of woordspeling.

Laten we bovenstaande voorbeelden eens een beetje “verluchten”: *“U zoekt iemand die voor u rekent? Reken op mij en stop met zoeken. Ik jongleer met getallen en doe de cijfers werken voor u. Bekijk mijn cv: het verzekert u waar voor uw geld!”*

Of: *“Jij vindt de juiste woorden niet? [Ik](http://werkbaar.net/#gastvrouw) vind ze voor jou. In WerkBaAr speel ik met letters, goochel ik met taal, werk ik met woorden en doe ik woorden werken voor jou. [Maak je punt](http://werkbaar.net/#contact). Ik maak het zin-nig voor jou!”*

***4) Room af met een luchtige cliffhanger*** 

Ook een sappige *cliffhanger* laat je toehoorder geprikkeld achter. Je breekt je *pitch* dan af op een punt dat de spanning groot is en maakt je toehoorder curieus naar de rest van je verhaal.

<img alt="Pitch1.5." class="img-responsive" style="float: left;margin:0 20px 15px 0" src="/img\Druk druk druk - ketel (Loesje.nl).png">
Er zijn verschillende technieken om spanning in te bouwen in je *pitch*. Een vaak voorkomende is ‘de open vraag’. Eindigen met een open vraag heeft vele voordelen. Het verzacht het plotse einde van je verhaal en houdt jou *sur plus* uit de monoloog-modus. Eindig je met een vraag, dan nodig je jouw toehoorder uit tot een directe reactie. Je creëert interactie, krijgt extra informatie uit je toehoorder, je komt te weten hoe je verhaal bij hem overkwam en je houdt het gesprek levendig. Je geeft jouw toehoorder bovendien expliciet een plek in je verhaal. Dat scoort meestal goed – zeker op netwerk*events* - en dat is belangrijk als je de communicatie open wil houden. 

Mix de vorige voorbeelden en klop ze op tot luchtige *cliffhangers*, zoals deze: *“Met mijn neus voor zaken, mijn oog voor detail, mijn kop vol cijfers en een cv dat een kijkje waard is, ga ik als boekhouder aan de slag. Zoekt u niet net een betrouwbaar persoon om uw boeken waardevol te houden?”*

En deze: *“In WerkBaAr mix [ik](http://werkbaar.net/#gastvrouw) letters, kluts ik zinnen, wentel ik woorden om en breek ik verhalen open. Zo breng ik [pittige kopjes](http://werkbaar.net/blog/) op tafel. Jij zoekt een goede verhalenopbouwer? [Zal ik jouw verhaal dan eens in een pittig kopje gieten](http://werkbaar.net/#contact)?”*

***5) Maak het gepeperd met een klare call to action***

De vragende *cliffhanger* van zonet kan de vorm aannemen van een klare *call to action*. Die oproep tot actie moet niet in vragende stijl, maar kan ook met een uitroepteken eindigen.

Als je met een klare *call to action* afrondt, steek je bij je toehoorder extra peper in de kont… Afhankelijk van de context en van hoeveel er van je *pitch* afhangt, kan het belangrijk zijn om jouw toehoorder expliciet op te roepen tot verdere actie en zo een vervolggesprek te garanderen. Ga er niet vanuit dat je toehoorder wel spontaan tot een vervolggesprek  met jou zal overgaan *– hoe zelfverzekerd je er ook stond en hoe overtuigend en gestructureerd je *pitch* ook klonk.*  

<img alt="Pitch1.5." class="img-responsive" style="float: right;margin:0 20px 15px 0" src="/img\Connect (loesje).png">
Serveren we onze luchtige *cliffhanger* in een meer gepeperde versie, dan krijgen we bijvoorbeeld dit: *“U zoekt een bekwame boekhouder en ik zoek goed berekende deals om op te volgen. Laten we dan vlug een datum prikken om ons break-even-point op te sporen. Wat past voor u?”*

Of: *“Heb jij moeite om jouw verhaal in een pittig kopje te gieten? Laat [mij](http://werkbaar.net/#gastvrouw) er jou dan eentje schenken. Maar wees snel, want WerkBaAr loopt vol. [Contacteer me](http://werkbaar.net/#contact) en reserveer je plek!”*

***6) Een snuifje extra om de smaak vast te houden***

<img alt="Pitch1.5." class="img-responsive" style="float: left;margin:0 20px 15px 0" src="/img\Het is zoals het aan het worden is (loesje).png">
Wil je een *pitch* die nasmaakt, verwerk er dan een pittig extraatje in. Een doordenkertje dat de tong doet (na)tintelen. Let wel op, deze allerlaatste suggestie is geen spek voor ieders bek. Toets dus zeker af of jouw toehoorder zo een extraatje kan smaken. Serveer steeds een pitch die bij de stijl en het niveau van je toehoorder past.

WerkBaAr doet het zo: *“Jij beleeft, [wij](http://werkbaar.net/#gastvrouw) verhalen. Jij vertelt, wij vertalen. Bepaal de zin die bij jou past, wij geven die zin door vrij van alle ballast. [Zullen we samen pennen](http://werkbaar.net/#contact)?”*

*Voilà*. Het klontje is nu geklaard. De troebelheid rond een gestructureerde *pitch* is daarmee opgelost. We kunnen ons op de gasten richten. Rust bij om volgende keer raak te schieten.

*Tekst: [Aline@WerkBaAr](http://werkbaar.net/#gastvrouw) - Foto's: [Loesje van de posters](https://www.loesje.nl/)!*
<br><br>
