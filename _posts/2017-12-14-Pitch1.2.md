---
layout: post
category: Blog
date: 2017-12-14 12:34
thumbnail: /img\lump-sugar-549096__340.jpg
title: Hou je pitch zo klaar als een klontje (afl. 1.2.)
description: WerkBaAr leert jou hoe jouw pitch in de lift krijgt.
published: true
author: Aline
---

Vorige keer hield WerkBaAr halt bij *pitch*-tip 1. [De focus staat op scherp](http://werkbaar.net/blog/2017/12/08/Pitch1.1/). In deze aflevering trekken we regelrecht naar je lanceringspunt met tip 2: **Houd je structuur zo klaar als een klontje. *Less is more*.** Met een strakke structuur houd je â€˜t puur!

<img alt="Pitch1.2" class="img-responsive" style="float: left;margin:0 20px 15px 0" src="/img\lump-sugar-549096__340.jpg">
<br>
Nieuwsgierigheid wekken. Dat is duidelijk. Je toehoorder prikkelen, verleiden, goesting doen krijgen... Maar, hoe houd je zijn goesting vast? Hoe zorg je dat zijn *zin in meer* niet overgaat? 

Simpel. Door je *zinnen* niet te zwaar te maken en een lichte *pitch*-structuur als basisrecept te nemen. Maak je verhaal pittig, maar blijf puur. Houd het helder. Voorkom dat de kern ervan verloren gaat. 

Hoe dan? Volg gestructureerd het heldere recept dat WerkBaAr je offreert. Succes gegarandeerd!

<img alt="Pitch1.2." class="img-responsive" style="float: right;margin:0 20px 15px 0" src="/img\image-2017-12-15.png">
**Een lichte *pitch*-structuur?**

Elk sterk verhaal volgt de regel van drie: inleiding, midden, slot. Het is ook het basisrecept voor een strakke *pitch*. Stel je krachtig voor, geef een kernboodschap mee en sluit je verhaal overtuigend af. 

Zo simpel als wat, maar zo belangrijk is dat! Een gepeperde introductie, een sappig midden en een straf slot; het loodst niet alleen je toehoorder vlot door je verhaal. Het helpt ook jou om het overzicht te bewaren. Een lichte structuur voorkomt dat je alles door elkaar klutst of jezelf in randdetails verliest.

Houd die structuur vast. Spring niet van de hak op de tak, maar houd je verhaallijn gefocust en strak. Bewaar de logica en wees consequent. Houd een gelijk ritme en uniforme stijl aan. Anders verlies je jouw geloofwaardigheid. 

Ziezo. Dat is kort en bondig waar het op staat. Helder en klaar! Zet je schrap: volgende keer gaan we sprankelend aan de slag!

<br> *Tekst: [Aline@WerkBaAr](http://werkbaar.net/#gastvrouw)*
