---
layout: post
category: Blog
date: 2017-12-01 12:34
thumbnail: /img\Mond vol tand.png
title: 10 flitsende tips voor een pitch die jou naar de top lift (afl. 1.0.)
description: WerkBaAr leert jou hoe jouw pitch in de lift krijgt.
published: true
author: Aline
---

**10 flitsende tips voor een pitch die jou naar de top lift**

<img alt="Pitch1.0." class="img-responsive" style="float: left;margin:0 20px 15px 0" src="/img\Mond vol tand.png">
Overkwam het je al? Je staat op een event, bestelt een drankje, draait je om en *Mister Cash* staat daar. Je kan je enthousiasme amper bedwingen. Jouw onderneming kan wel een financiële boost gebruiken. Maar, *verdorie zeg*, hoe wek je zijn interesse zonder dat hij het gevoel krijgt dat hij zijn tijd verspilt? 

Klinkt bekend?! En deze? Je trekt naar een jobbeurs. Je weet er een *speeddate* te versieren met de HR-verantwoordelijke van jouw droombedrijf. En dan vraagt die jou zonder meer om jezelf “kort” voor te stellen. 

Of erger, je organiseert een instuif voor je nieuwe buren. De avond verloopt lekker gezellig… Tot er eentje jou ineens vraagt: *“Hé,  vertel eens iets over jezelf”*. 

Daar sta je dan met je mond vol tanden. Je wilt een goede eerste indruk maken, maar je begint te stamelen, stottert, loopt rood aan en snakt naar adem. Wat doe ik nu weer precies? Wat maakt mij interessant? Waarom zou ik de moeite waard zijn voor *Mister Cash*, Mevrouw ‘op naar de job van je leven’ of voor jouw nieuwste *bu(u)rtvriend*?

Een verwittigd man is er twee waard, dat is zeker. Laat dus geen kansen liggen en stel je *elevator pitch* scherp. Zo prijs je jezelf in een flits de hemel in – als een echte superman.

<img alt="Pitch1.0." class="img-responsive" style="float: left;margin:0 20px 15px 0" src="/img\supermannetje.png">

**Een elevator wat!?** 

Ja, je hoort het goed: een elevator *pitch*. Amerikaanse *buzz*woorden bekken nu eenmaal beter. Ook het deze, dat droogweg niet meer inhoudt dan een kort verkooppraatje. 

Maar wat is kort? Blijf je in een Amerikaanse modus denken, dan mag je praatje niet langer duren dan de tijd die een lift erover doet om jou van *ground zero* naar *the rooftop* te voeren. Hier kennen we natuurlijk zo geen *skyscrapers*. De tijdsgrens is dus relatief en de meningen verschillen. Maar of je nu 30 seconden krijgt, een volle minuut of misschien zelfs twee, bondig zijn is de boodschap. Die boodschap moet bovendien voldoende pittig en overtuigend zijn om je toehoorder te prikkelen en nieuwsgierig te maken naar meer. 







Lukt dat jou op korte tijd, des te beter. Dan sta je sterk als je maar één zin of tien seconden krijgt om je punt te maken. Enkel een strakke *elevator yell* zal anderen dan uitnodigen om nog een vraag te stellen. Met één slagzin moet je dan voor jezelf extra spreekruimte creëren. *Yell right and claim the floor to pitch yourself*. 

In deze blogreeks reikt WerkBaAr je daarvoor de juiste toonhoogte aan. Blijf lezen en til jouw *pitch* in een flitstempo de hoogte in. 

Interessant, toch!? Zin in meer? Laten we dan *pitchen*… maar niet zonder plan.

<img alt="Pitch1.0." class="img-responsive" style="float: left;margin:0 20px 15px 0" src="/img\plan.png">
**Een verwittigd man, een strak plan…**

Hoe breng je nu een kernboodschap over die anderen nieuwsgierig maakt en doet doorvragen? Ja, hoe stel je jezelf voor in een flits, maar dan wel op zo een manier dat jouw verhaal nog lang blijft hangen? *To the point* zijn over jezelf en je passies is lastig als je in je enthousiasme net alle details wil delen. En jezelf verkopen, dat vinden de meesten onder ons, “timide Vlamingen”, meestal ook wat moeilijk. 





Het strakke tijdskader legt bovendien extra druk op je, wat je natuurlijke flair en charme opvreet en faalangst voedt. Hoe begin je dus *in hemelsnaam* aan die flitsende *pitch*?

<img alt="Pitch1.0." class="img-responsive" style="float: left;margin:0 20px 15px 0" src="/img\roos.png">

Een *pitch* die bovendien aankomt als een schot in de roos. Niet eentje die je in spoedtempo afdreunt; wel eentje waarvan je elke letter helder kan uitspreken. Een heldere uitspraak vergt klaar rekenwerk: als je weet dat je per minuut 150 woorden duidelijk gearticuleerd kan krijgen, stem je *pitch* daar dan op af. Eén minuut spreektijd vertaalt zich in een twaalftal zinnen. Die kies je best zorgvuldig en niet *à l’improviste*.



Een goede voorbereiding is dus essentieel. Zonder verlies je jezelf in overbodige details die jouw verhaal onsamenhangend maken en die jou misschien saai of *dikkenekkerig* doen overkomen.  

**Een strak plan? Met deze tien tips maak je ervan** 

Deze blog is de eerste in een reeks waarin WerkBaAr jou tien super-*pitch*-tips deelt. Tien tips waarmee je jouw verhaal tot een topper maakt zodat je *on the spot* stevig op je poten staat. *Let’s go*!

1. Wek nieuwsgierigheid en focus daarop - meer niet.
2. Houd je structuur zo klaar als een klontje. *Less is more*.
3. Stel je *pitch* inhoudelijk scherp en schiet raak. 
4. Blijf weg van gemakkelijke clichés.
5. Eindig met een sappige *cliffhanger* (of simpele vraag).
6. Laat je *pitch* rijzen en rijpen. 
7. Oefenen, oefenen, oefenen. 
8. Wees orignieel, pittig en apart.
9. Verdubbel je *pitch*-gehalte met jouw enthousiasme.
10. Sta zelfzeker op je poten. Vertrouw jezelf.

Met deze opsomming is de aftrap gegeven. In de volgende blogs spit WerkBaAr alle tips uit. Zet je schrap voor enkele stevige voorzetten die jou stap voor stap dichter bij je doel brengen. Volg ze allemaal en je zal scoren! En neen, geen *own goal*. 

<img alt="Pitch1.0." class="img-responsive" style="float: left;margin:0 20px 15px 0" src="/img\top.png">












