---
layout: post
category: Blog
date: 2017-12-01 12:34
thumbnail: /img\Mond vol tand.png
title: 10 flitsende tips voor een pitch die jou naar de top lift (afl. 1.0.)
description: WerkBaAr leert jou hoe jouw pitch in de lift krijgt.
published: true
author: Aline
---

Overkwam het je al? Je staat op een event, bestelt een drankje, draait je om en *Mister Cash* staat daar. Je kan je enthousiasme amper bedwingen. Jouw onderneming kan wel een financiële boost gebruiken. Maar, *verdorie*, hoe wek je zijn interesse zonder dat hij denkt dat hij zijn tijd verspilt? 

<img alt="Pitch1.0." class="img-responsive" style="float: left;margin:0 20px 15px 0" src="/img\Mond vol tand - pitchtips - blog WerkBaAr.png">
Klinkt bekend?! En deze? Je trekt naar een jobbeurs. Je weet er een *speeddate* te versieren met de HR-verantwoordelijke van jouw droombedrijf. En dan vraagt die zonder meer om jezelf “kort” voor te stellen. 

Of erger, je organiseert een instuif voor je nieuwe buren. De avond verloopt gezellig… Tot er een jou ineens vraagt: *“Hé,  vertel eens iets over jezelf”*. 

Daar sta je met je mond vol tanden. Je wilt een goede eerste indruk maken, maar begint te stamelen. Je stottert, loopt rood aan en snakt naar adem. Wat doe ik weer? Wat maakt mij interessant? Wat maakt mij de moeite waard voor *Mister Cash*, Mevrouw ‘op naar de job van je leven’ of voor jouw nieuwste *bu(u)rtvriend*?

Een verwittigd man is er twee waard, dat is zeker. Laat dus geen kansen liggen en stel je *elevator pitch* scherp. Zo prijs je jezelf in een flits de hemel in – als een echte superman.

<img alt="Pitch1.0." class="img-responsive" style="float: left;margin:0 20px 15px 0" src="/img\supermannetje lopend kind - pitchtips - blog WerkBaAr.png">
**Een elevator wat!?** 

Je hoort het goed: een *elevator pitch*. Amerikaanse *buzz*woorden bekken beter. Ook dit, dat droogweg niet meer inhoudt dan een kort verkooppraatje. 

Maar wat is kort? Volgens Amerikaanse maatstaven mag je praatje niet langer duren dan de tijd die een lift erover doet om jou van *ground zero* naar *the rooftop* te voeren. Hier kennen we geen *skyscrapers*. De tijdsgrens is relatief en de meningen verschillen. Maar of je nu 30 seconden krijgt, een volle minuut of misschien twee, bondig zijn is de boodschap. Die boodschap moet pittig en overtuigend genoeg zijn om je toehoorder te prikkelen en nieuwsgierig te maken naar meer. 

Lukt dat jou op korte tijd, des te beter. Dan sta je sterk als je maar één zin of tien seconden krijgt om je punt te maken. Enkel een strakke *elevator yell* nodigt anderen uit om door te vragen. Met één slagzin moet je dan extra spreekruimte creëren. *Yell right and claim the floor to pitch yourself*. 

WerkBaAr geeft je daarvoor de juiste toonhoogte aan. Blijf lezen en til jouw *pitch* in een flitstempo de hoogte in. 

Interessant, toch!? Zin in meer? Laten we *pitchen*… maar niet zonder plan.

<img alt="Pitch1.0." class="img-responsive" style="float: left;margin:0 20px 15px 0" src="/img\plan - appel koffie schrift - pitchtips - blog WerkBaAr.png">
**Een verwittigd man, een strak plan…**

Hoe breng je een kernboodschap over die anderen nieuwsgierig maakt en doet doorvragen? Hoe stel je jezelf voor in een flits, maar dan zo dat je verhaal blijft hangen? *To the point* zijn over jezelf en je passies is lastig als je in je enthousiasme net alle details wil delen. En jezelf verkopen, vinden we vaak ook wat moeilijk. 

Het strakke tijdskader legt extra druk op je, wat je natuurlijke flair en charme opvreet en faalangst voedt. Hoe begin je *in hemelsnaam* aan die flitsende *pitch*?

<img alt="Pitch1.0." class="img-responsive" style="float: left;margin:0 20px 15px 0" src="/img\roos - pijlen - stro - pitchtips - blog WerkBaAr.png">
Een *pitch* die aankomt als een schot in de roos. Niet een die je in spoedtempo afdreunt. Wel een waarvan je elke letter helder kan uitspreken. Een heldere uitspraak vergt klaar rekenwerk. Weet dat je per minuut 150 woorden duidelijk gearticuleerd kan krijgen en stem je *pitch* daarop af. Eén minuut spreektijd vertaalt zich in een twaalftal zinnen. Die kies je best zorgvuldig en niet *à l’improviste*.

Een goede voorbereiding is essentieel. Zonder verlies je jezelf in overbodige details die je verhaal onsamenhangend maken en jou saai of *dikkenekkerig* doen overkomen.  

**Een strak plan? Met deze tien tips maak je ervan** 

Deze blog is de eerste in een reeks waarin WerkBaAr jou tien super-*pitch*-tips deelt. Tien tips waarmee je jouw verhaal tot een topper maakt zodat je *on the spot* stevig op je poten staat. *Let’s go*!

1) Wek nieuwsgierigheid en focus daarop *- meer niet*.
<br>2) Houd je structuur zo klaar als een klontje. *Less is more*.
<br>3) Start met een sprankelende binnenkomer
<br>4) Serveer een sappig midden
<br>5) Sluit je *pitch* pittig af
<br>6) Neem je toehoorder in je vizier en schiet raak. 
<br>7) Houd het luchtig: vermijd clichés en specialistentaal.
<br>8) Gebruik levendige taal.
<br>9) *Pitch* met *punch*. Wees origineel, pittig en apart.
<br>10) Laat je *pitch* rijzen en rijpen. Varieer en pas aan.

<img alt="Pitch1.0." class="img-responsive" style="float: right;margin:0 20px 15px 0" src="/img\top kind met armen in lucht - pitchtips - blog WerkBaAr.png">

De aftrap gegeven. In de volgende blogs spit WerkBaAr alle tips uit. Zet je schrap voor enkele stevige voorzetten die jou stap voor stap dichter bij je doel brengen. Volg ze en scoor! En neen, geen *own goal*. 

<br> *Tekst: [Aline@WerkBaAr](http://werkbaar.net/#gastvrouw)*
<br><br>









