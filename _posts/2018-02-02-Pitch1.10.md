---
layout: post
category: Blog
date: 2018-02-02 12:34
thumbnail: /img\person- on top pixabay - pitchtips - reis naar top - blog WerkBaAr.jpg
title: Laat je pitch rijzen & reis naar de top - 7-stappenplan (afl. 1.10)
description: WerkBaAr leert jou hoe jouw pitch in de lift krijgt.
published: true
author: Aline
---

Bijna rond! Tal van ingrediënten zijn gemixt. **Laat je *pitch* rijzen en rijpen. Varieer en pas aan!** Zo reis je naar de top! Dat is de laatste, samenvattende *pitch*-tip in [de reeks van 10](http://werkbaar.net/blog/2017/12/01/pitch1.0/).

Na de vorige 9 tips smaakt je *pitch* als een originele, pittige *punch*. Zet hem in de ijskast of laat ‘m *chambreren*. Om je toehoorder *zin* te geven, moet je jouw *pitch* op de juiste temperatuur serveren. 
<br/>

**Een frisse blik, een koele kijk**

<img alt="Pitch1.10." class="img-responsive" style="float: left;margin:0 20px 15px 0" src="/img\Hé frisse wind - Loesje - Pitchtips - blog WerkBaAr.png">
Blijf niet broeden op je *pitch* . Kom los van de eerste versie in je hoofd of op papier. Trek erop uit voor een koele kijk. Kom uit je box, begeef je naar buiten en laat je verrassen door originele inzichten en ideeën. 

Neem afstand van je *pitch*. Dan kijk je er kritischer naar. Kies een andere invalshoek en ontdek hoe wat eerst logisch of pittig klonk misschien toch complex of langdradig aankomt.

**Stippel je piste uit**

Je *pitch* duurt 1 minuut. De voorbereiding om ermee naar de top reizen vergt veel meer tijd. Neem de tijd om jouw route naar de top op punt te stellen. Volg [WerkBaAr](http://www.werkbaar.net/)s 7-stappenplan:  

***1.	Mijd omwegen***
<img alt="Pitch1.10." class="img-responsive" style="float: right;margin:0 20px 15px 0" src="/img\information-boards- pitchtips - blog WerkBaAr.jpg">

Wik en weeg de wegen die je inslaat om je doel te bereiken. Ga voor [een klare structuur](http://werkbaar.net/blog/2017/12/14/Pitch1.2/). Vermijd omwegen die je van je hoofdweg drijven. Schrap woorden, zinnen, elementen die je op een heikel of omslachtig zijspoor duwen. Ze kosten je tijd en kunnen je voor blok doen staan. 

***2.	Bewaar je focus***

Schrap je woorden en kies je een kortere route, verlies dan je spoor niet. Laat je toehoorder niet gedesoriënteerd achter. [Blijf logisch](http://werkbaar.net/blog/2017/12/22/Pitch1.4/). [Bewaar focus](http://werkbaar.net/blog/2017/12/08/Pitch1.1/). Je wil je toehoorder [aanzetten tot actie](http://werkbaar.net/blog/2018/01/18/Pitch1.8/). Houd die actie in je vizier. Ga erop af. Blijf bij de hoofdweg – je essentie. Vertrouw erop dat je spannende of interessante zijpaden later kan inslaan… eens je jouw toehoorder echt mee hebt op je spoor.  

***3.	Durf variëren***

<img alt="Pitch1.10." class="img-responsive" style="float: left;margin:0 20px 15px 0" src="/img\Alternatieve route - pitchtips - blog WerkBaAr.jpg">
Er zijn verschillende pistes om jouw toehoorder mee te krijgen. Bij de hoofdweg blijven, betekent niet dat er maar één piste is om je bestemming te bereiken. Varieer! De hoofdpunten van je *pitch* staan vast, maar speel ermee. Werk alternatieve pistes uit en kies voor elke *pitch* een piste die past bij je omgeving en het klimaat. 

***4.	Verken de omgeving. Voel het klimaat aan***

<img alt="Pitch1.10." class="img-responsive" style="float: right;margin:0 20px 15px 0" src="/img\bulb- klimaat - pixabay - pitchtips - blog WerkBaAr.jpg">
*Pitch* je in een luchtig kader of is de sfeer zakelijk? Voel het klimaat aan. Het bepaalt op welk ritme, in welke stijl en met welke *tools* je *pitchend* op pad trekt.  

[Verplaats je in de leefwereld en gedachtegang van je toehoorder](http://werkbaar.net/blog/2018/01/05/pitch1.6/). HEM wil je mee op pad. Hij moet JOUW verhaallijn volgen. Weet hij [wie jij bent, wat je doet](http://werkbaar.net/blog/2017/12/14/Pitch1.3/) en [waarom hij jou zou volgen](http://werkbaar.net/blog/2017/12/22/Pitch1.4/)? Zou de piste die jij voorstelt hem uitdagen en overtuigen om zelf in actie te schieten? Zal je voorstel hem *überhaupt* bereiken? Of riskeer je solo achter te blijven met je *pitch*?

***5.	Ontmoet andere reizigers***
<img alt="Pitch1.10." class="img-responsive" style="float: left;margin:0 20px 15px 0" src="/img\active-mede reizigers ontmoeten - pixabay - pitchtips - blog WerkBaAr.jpg">

Solo achterblijven, wil je niet! Sta open tegenover andere reizigers. Laat je inspireren door hoe zij met hun verhaal een plek opeisen. Sta stil bij de taal, stijl en technieken waarmee zij hun bestemming bereiken. Observeer hen, ontleed hun *pitch*, sprokkel *tips & tricks*. Meer nog. Stap op hen af [een sprankelende openingszin](http://werkbaar.net/blog/2017/12/14/Pitch1.3/), test je *pitch* en vraag feedback. 

***6.	Las verschillende testritten in***

Trek met alle tips en feedback voort. Bouw je *pitch* stapsgewijs sterker uit. Schrijf hem uit, lees hem luidop. Loopt je *pitch* er vloeiend uit? Volgt hij het ritme van je gedachten? Of hap je tijdens je *pitch* naar adem en stotter je jouw boodschap er warrig uit? Kropen er geen stopwoorden in je verhaal, gemakstermen of constructies die [het ritme in je *pitch*](http://werkbaar.net/blog/2018/01/18/Pitch1.8/) breken?

<img alt="Pitch1.10." class="img-responsive" style="float: right;margin:0 20px 15px 0" src="/img\old- kaart reisplan bril - Pixabay - pitchtips - blog WerkBaAr.jpg">
Verzorg je presentatie, je houding. Gebruik je lichaam als communicatiekanaal. Wees zelfzeker. [*Pitch* enthousiast en met *punch*](http://werkbaar.net/blog/2018/01/26/Pitch1.9/).   

Vraag je klankbord om raad: mensen die je kennen én inzicht hebben in je toehoorder. Verwerk hun suggesties, pas je plan aan waar nodig en herhaal dit testprocedé meermaals. Je *pitch* trainen en blijven trainen is belangrijk. 

***7.	Snijd de scherpe kantjes bij en stel fijn***

Laatste stap: *finetunen*. Check je taal. [*Pitch* je luchtig](http://werkbaar.net/blog/2018/01/12/pitch1.7/)? Bewandel je geen platgetreden paden en begeef je je niet te veel op expertengebied? Gebruik je de juiste woorden en gebruik je ze juist? Twijfel je? Neem er een woordenboek bij of snuffel naar tips en advies op websites, zoals die van de [Taal:Unie](http://taaladvies.net/) of de [Taaltelefoon](https://www.taaltelefoon.be/boek-en-webwijzer/taaladvies). 

Vergeet opnieuw je focus niet, je einddoel. Bijna daar! [Sluit je *pitch* pittig af](http://werkbaar.net/blog/2017/12/28/Pitch1.5/). Denk aan jouw *call to action*. Merk hoe je toehoorder zich begint uit te strekken en schiet… RAAK! Maak dat je *pitch* nasmaakt!
<img alt="Pitch1.10." class="img-responsive" style="float: left;margin:0 20px 15px 0" src="/img\chess-map resimap - pixabay - call to action - pitchtips - blog WerkBaAr.jpg	">

Zeven stappen dichter bij je doel en [10 *pitch*-tips](http://werkbaar.net/blog/2017/12/01/pitch1.0/) rijker. Elke stap doorlopen, vergt tijd en inspanning, maar het loont de moeite. Ervaar *pitchen* als een leerrijk avontuur. Geniet, galm na … en doe anderen meegenieten: deel deze blog! 

Jouw verhaal maakt jouw merk. Maak je merk sterk! [Contacteer WerkBaAr](http://werkbaar.net/#contact) en kijk alvast uit naar de volgende blogreeks! Tot snel!

*Tekst: [Aline@WerkBaAr](http://werkbaar.net/#gastvrouw) - Foto’s: [Loesje van de posters](https://www.loesje.nl/)!* 

<img alt="Pitch1.10." class="img-responsive" style="float: left;margin:0 20px 15px 0" src="/img\Zo groei je als solo ondernemer - pitchtips - blog WerkBaAr.jpg">

<br/><br/><br/><br/><br/><br/><br/><br/>


