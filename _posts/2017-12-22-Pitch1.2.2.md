---
layout: post
category: Blog
date: 2017-12-22 12:34
thumbnail: /img\Kiwi doormidden - sappig.png
title: Klontjesklaar pitchen: serveer een sappig midden (afl. 1.2.2.)
description: WerkBaAr leert jou hoe jouw pitch in de lift krijgt.
published: true
author: Aline
---

In deze aflevering brouwt WerkBaAr verder op de tweede van [tien *pitch*-tips](http://werkbaar.net/blog/2017/12/01/pitch1.0/): **Houd je structuur zo klaar als een klontje. Zo houd je het puur.** WerkBaAr gaat voor niets minder.

<img alt="Pitch1.2.2." class="img-responsive" style="float: middle;margin:0 20px 15px 0" src="/img\Kiwi doormidden - sappig.png">

Je weet nu [hoe je sprankelend kan binnenkomen](http://werkbaar.net/blog/2017/12/14/pitch1.2.1/). De vloer is voorverwarmd en je hebt bij je toehoorder appetijt opgewekt. Klaar om een sappig midden te serveren? 

**Geen overladen bord!**

<img alt="Pitch1.2.2." class="img-responsive" style="float: left;margin:0 20px 15px 0" src="/img\Geen overladen bord - smakelijke plank.png">

Je toehoorder moet goesting krijgen. Serveer hem dus een smakelijk bord met wat lekkers, maar overlaadt het niet. Zorg dat je toehoorder er een fijne en pure smaak aan overhoudt. Hoe meer ingrediënten of smaken je mixt, hoe groter het risico dat je toehoorder je verhaal aan zich voorbij laat gaan…. ofwel oververzadigd van tafel gaat om je *pitch* snel weg te spoelen. 

*Less is more*. Besef dat een gemiddelde toehoorder maar 10% van je hele verhaal onthoudt. Ga tot de essentie, schrap details. **Wie je bent** en **wat je doet (waar je werkt)** vertelde je al in [je intro](http://werkbaar.net/blog/2017/12/14/pitch1.2.1/). Beperk je midden dus tot een pittig antwoord op de volgende vragen: 

***1) Waarom doe je wat je doet?***

Welke nood vul je op? Voor welk probleem bied je een oplossing? Hoe doe je dat? Hou het bondig. Prikkel enkel. Vat je hobby, beroep, jouw product of dienst samen in één zin en benadruk vooral het resultaat van wat je doet.

Verwijs naar eerdere ervaringen. Eén volstaat. Bewijs jezelf. Heb je nog geen zogenoemde “professionele” ervaring? Misschien als vrijwilliger? Neen? Er is beslist iets waarmee je trots jouw bezigheden kan aantonen. Wees origineel – *later meer daarover*!

<img alt="Pitch1.2.2." class="img-responsive" style="float: left;margin:0 20px 15px 0" src="/img\Pittig kopje - smiling cup.png">

<br>

Bijvoorbeeld: *“Hey! Ik ben Aline. Vanuit WerkBaAr giet ik het verhaal van ondernemend talent in heldere teksten! Benieuwd hoe? Laat je dan inspireren door de reeks pittige kopjes die je op mijn [blog](http://werkbaar.net/blog/) kan lezen.”*

***2) Voor wie doe je dat?*** 

Wie heeft er baat bij wat je doet? Of beter: wat kan je voor je toehoorder betekenen? Focus niet te veel op jezelf, je werk of je onderneming, maar benoem duidelijk welke voordelen je jouw toehoorder kan bieden. *What’s in it for him?*

Verder met ons voorbeeld: *“Vind jij het door je drukke agenda, een tekort aan creativiteit, een traumatische schrijfervaring of welke reden ook moeilijk om je verhaal te verwoorden? Dan zet ik met mijn schrijftalent voor jou iets op papier dat bij je persoonlijkheid past en bovendien in jouw budget en planning valt! Bespaar jezelf de last en stress. Mijn pen doet jouw onderneming renderen in de plaats!”*

***3) Waarom doe JIJ ertoe?*** 

Waarom zou je toehoorder JOU kiezen? Wat heb jij hem meer te bieden dan de rest? Wat voeg JIJ juist toe aan het marktaanbod? Wat is je uniek verkoopargument, jouw *unique selling proposition (USP)*? Wat is je grootste talent? 

<img alt="Pitch1.2.2." class="img-responsive" style="float: right;margin:0 20px 15px 0" src="/img\Gummybeer - be different.png">

Maak het concreet met een voorbeeld dat jouw marktwaarde bevestigt. Deel iets opvallends en vereeuwig zo jezelf. Maar blijf fair: haal niemand neer, maak “je concurrenten” niet zwart. 

We spelen fair voort: *“Waarom zou jij je met je lege website naar mijn WerkBaAr begeven? Omdat ik van daaruit jouw website met pittige inhoud bevoorraad en ik met mijn schrijftalent jouw onderneming zo extra energie inspuit! Een voorproever krijg je dankzij [mijn collectie pittige kopjes](http://werkbaar.net/blog/). Maar weet dat ik ook andere formules presenteer en met vele smaken experimenteer. Dat proef je wel als je snuistert door [mijn werkverleden](http://werkbaar.net/pittigekopjes/2017/08/04/aline/).”* 

*Saignant gebakken* 

<img alt="Pitch1.2.2." class="img-responsive" style="float: left;margin:0 20px 15px 0" src="/img\Steak saignant.png">

Een sappig midden is belangrijk. Het verzekert dat de babbel niet uitdroogt. Je *pitcht* immers met een reden. [Gefocust](http://werkbaar.net/blog/2017/12/08/Pitch1.1/). Houd die gedachte warm en zorg voor een goed geolied verhaal.

Inderdaad, een verhaal. Wie houdt daar niet van? Een sterk verhaal sleept je toehoorder zo mee dat hij het gevoel krijgt de situatie zelf te beleven. Het blijft bovendien langer bij. 

Vertel dus je verhaal. Doe aan storytelling. Maar herleid jouw vertelling niet tot een *trendy marketingtechniek*. Bouw je verhaal bewust op, stap voor stap en zorg voor sappige toetsen. Hoe concreter en creatiever je verhaal, hoe smeuïger het wordt. Het glijdt dan vlotter binnen en blijft langer plakken. De volgende tips garanderen je extra smeuïgheid.

***1) Pittige personages***

Bedenk pittige personages: uitgesproken profielen met intrigerende karakters. Overdrijf gerust in je voorstelling, maar houd je verhaal herkenbaar en geloofwaardig. Choqueer niet, werk niet te vervreemdend en introduceer niet te veel superhelden. Spreek liever in de Jan met de pet -modus, werk met personages die in de wereld van je toehoorder voorkomen of breng een jij-ik-verhaal. 

<img alt="Pitch1.2.2." class="img-responsive" style="float: right;margin:0 20px 15px 0" src="/img\Pittig personnage - klein groen mannetje.png">

*Zo spreek ik, [Aline](http://werkbaar.net/#gastvrouw) van WerkBaAr, jou aan. Ja, “jij”: een van de 83% pittige ondernemers die moeite heeft om zijn projecten en ambities uit te drukken – zowel in real life als op papier!*

***2) En helder kader***

Giet je *pitch* in een helder kader. Breng je verhaal tot leven door de context en ruimere setting waarin je personages zich bevinden scherp te omschrijven. Let wel, je blijft *pitchen*. Verlies je niet in details. Enkele details volstaan al om je toehoorder in je verhaal te trekken. 

*Ik zie bijvoorbeeld al voor me hoe ik jou vanuit mijn WerkBaAr spitsvondig te hulp snel als jij zuchtend je pen wegsmijt - samen met je drieëndertigste kladje - en je moedeloos je lege websitepagina’s toestaart, gefrustreerd om de kostbare tijd die intussen verloren is gegaan. Voel jij al de opluchting en de vreugde als je twee minuten later ontdekt hoe jouw website twintig nieuwe aanbevelingen uitlokt en extra klanten aantrekt?* 

***3) Een strak en consistent verhaal***

Je *pitch* volgt een klare structuur; het verhaal dat je in je *pitch* verwerkt, moet dat ook doen. Bedenk dus ook voor je midden een sterke verhaallijn, een strak plot, een stevige rode draad. Zo zorg je voor samenhang en kan je toehoorder je verhaal beter volgen en onthouden. En dat wil je toch! Maak het je niet te moeilijk en volg de klassieke *intro-midden-slot*-structuur. 

<img alt="Pitch1.2.2." class="img-responsive" style="float: left;margin:0 20px 15px 0" src="/img\Rode draad - twee verbonden kopjes.png">

Houd je verhaal ook consistent. Werp niet zomaar een probleem op tafel zonder af te komen met een oplossing die je toehoorder kan smaken. Let er omgekeerd op dat de toverformule die jij uit je mouw schudt of de eigenschappen waarmee je jezelf op de voorgrond dringt, aansluiten bij de noden of interessevelden van die laatste. 

*Het heeft bijvoorbeeld weinig zin op te merken dat 83% van alle ondernemers er moeite mee heeft om zijn projecten en ambities op papier te zetten als ik jou, als een van hen, dan niet vertel hoe ik jou vanuit WerkBaAr als creatieve copywriter toe kan snellen.* 

*Zo moet ik jou evenmin vertellen wat een klinkende aanvulling ik ben in een karaoketeam als jij, met je presentatievrees, altijd mijlenver wegblijft van wat swingt en zingt.* 

Ziezo. Tijd om af te ronden… voor we de focus verliezen en te veel in swingmodus verglijden. Dat swingen houdt WerkBaAr voor volgende keer. Dan walsen we richting een pittig slot. 

<img alt="Pitch1.2.2." class="img-responsive" style="float: middle;margin:0 20px 15px 0" src="/img\Swingende pepers.png">

<br><br><br><br><br><br><br><br>
